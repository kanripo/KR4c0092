# -*- mode: mandoku-view; -*-
#+TITLE: 玉川子詩集
#+DATE: 2015-09-11 08:38:26.285950
#+PROPERTY: ID KR4c0092
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0425-002玉川子詩集-卷第二.
<pb:KR4c0092_SBCK_002-1a>¶
玉川子詩集&KR0195;第二¶
　古今體　雜著¶
　　亀銘¶
亀汝&KR0149;于人不&KR0149;于身致網于津吾&KR0149;于身不&KR0149;于人𦤺赱于¶
塵亀吾與汝隣¶
　　梳銘¶
有髪&KR0006;朝朝思理有身&KR0006;胡不如是¶
　　小婦吟¶
小婦欲入門隈門匀紅粧大婦出門迎整頓羅衣裳門邉両相¶
見笑楽不可當夫子于傍&KR0147;断腸小婦哆隄上髙堂開玉匣取¶
琴張陳金罍酌滿觴願言両相楽永與同心亊我&KR0048;夫子于傍¶
剰欲狂珠簾風度百花香翠帳雲屏白玉牀啼鳥休啼花莫笑¶
<pb:KR4c0092_SBCK_002-1b>¶
女英新喜淂娥皇¶
　　月下&KR0009;徐希仁¶
夜半沙上行月瑩天心明沙月浩無際此中離思生上天何&KR0705;¶
廓下地何崢嵘吾道豈已矣為君傾兕觥¶
　　贈徐希仁石硯别¶
&KR0149;山一片不&KR0149;石手斵成器心𫠦惜鳳鳥不至池不成蛟龍乾¶
蟠水空滴青松火鍊翠煙凝寒竹風摇逺天碧今日贈君離别¶
心此中至淺造化深用之可以過珪璧棄置還為一片石¶
　　有𫠦思¶
當時我醉美人家美人顔色嬌如花今日美人棄我去青楼珠¶
箔天之涯娟娟姮娥月三五盈又缺翠眉蝉鬂生别離一望不¶
見心断絶心断絶㡬千里夣中醉卧巫山雲&KR0116;来泪滴湘江水¶
<pb:KR4c0092_SBCK_002-2a>¶
湘江両岸花木深美人不見愁人心含愁更奏緑綺琴調髙絃¶
絶無知音美人&KR0006;美人不知為暮雨&KR0006;為朝雲相思一夜梅花¶
𤼵忽到窓前疑是君¶
　　楼上女児曲¶
誰家女児楼上頭指揮婢子掛簾鈎林花撩亂心之愁&KR0195;&KR0077;羅¶
䄂弹箜篌箜篌歴亂五六絃羅䄂掩面啼向天相思絃断情不¶
断落花紛紛心欲穿心欲穿慿欄干相憶栁條緑相思錦帳寒¶
直縁感君㤙愛一𢌞頋使我雙淚長珊珊我有嬌靨待君𥬇我¶
有嬌娥待君掃鶯花爛熳君不来及至君来花已老心腸寸断¶
誰淂知玉階羃歴生青草¶
　　秋夣行¶
客行一夜秋風&KR0120;客夣南逰渡湘水湘水泠冷徹&KR1284;清二妃怨¶
<pb:KR4c0092_SBCK_002-2b>¶
處無限情娥皇不語啟嬌靨女英目　心惬長眉入鬂何連¶
娟肌膚白玉秀且鮮徘徊共詠東方日沉吟再理南風絃聲断¶
續思綿綿中含幽意両不宣殷勤纎手驚破夣中宵寂寞心悽¶
然心悽然腸亦絶寐不寐&KR0006;玉枕寒夜深夜&KR0006;霜似雪鏡中不¶
見雙翠眉䑓前空掛纎纎月纎纎月盈&KR0167;缺娟娟似眉意難訣¶
願此眉&KR0006;如此月千里萬里光不滅¶
　　自君之出矣¶
自君之出矣壁上蜘蛛織近取見妄心夜夜無休息妾有雙玉¶
環&KR0009;君表相憶環是妾之心玉是君之徳馳情増悴容薔思損¶
精力玉簟寒悽悽延想心惻惻風含霜月明水泛碧天色此水¶
有盡時此情無終極¶
　　赱筆謝孟諫議新茶¶
<pb:KR4c0092_SBCK_002-3a>¶
日髙丈五睡正濃軍將打門驚周公口云諌議送書信白絹斜¶
封三道印開緘宛見諌議面手閲月團三百片聞道新年入山¶
裏蟄虫驚動春風&KR0120;天子湏嘗陽羡茶百草不敢先開花仁風¶
暗結珠琲瓃先春抽出黄金芽摘鮮焙芳旋封褁至精至好且¶
不奢至尊之餘合王公何亊便到山人家柴門反𨵿無俗客紗¶
帽籠頭自煎喫碧雲引風推不断白花浮光凝椀面一椀喉吻¶
潤両椀破孤悶三椀搜枯腸唯有文字五千&KR0195;四椀發&KR0127;汗&KR0685;¶
生不乎亊盡向毛孔散五椀肌骨清六椀通仙&KR0149;七椀喫不淂¶
也惟&KR0116;両腋習習清風生&KR0382;莱山在何處玉川子乗此清風欲¶
歸去山上羣仙司下圡地位清髙隔風雨安淂知百萬億蒼生¶
命堕在巔崖受辛苦便為諫議問蒼生到頭還淂蘓息否¶
　　冬行三首¶
<pb:KR4c0092_SBCK_002-3b>¶
蟲豸臘月皆在蟄吾獨何乃劳其形小大無由知天命但怪守¶
道不淂寕老母妻子一揮手涕下便作千里行自頋不及遭霜¶
葉旦夕保淂同飄零達生何&KR0085;云偶然苦楽&KR0052;其身古来堯孔¶
與桀跖善𢙣何&KR0024;如今人¶
長年爱伊洛决計卜長久賖買里仁宅水竹且小有賣宅將還¶
資舊業苦不厚債家徵利心餓虎血染口臘風刀刻肌遂向東¶
南赱賢哉韓員外&KR0134;吾莫強取憑風謝長者敢不愧心苟賃載¶
淂估舟估雜非吾偶壮色排榻席别座夸羊酒落日無精光啞¶
瞑被掣肘漕石生齒牙洗灘亂相掫奔嘶嚼篙杖夹岸雪龍吼¶
可憐聖明朝還為䘮家狗通運隔南溟債利拄北斗&KR0045;州屋舎¶
賤還債堪了不此宅貯書籍地湿&KR0104;蠧朽賈僎旧相識十年與¶
营守貧交多変態僎淂君子否利命子罕言我誠孔門醜且貴¶
<pb:KR4c0092_SBCK_002-4a>¶
終焉圖死免慙狐首何當歸帝鄊白雲永相友¶
不敢唾汴水汴水入東海汙泥龍王宫&KR0178;𫉬不敬罪不敢蹋汴¶
堤汴堤連秦宫蹋盡天子圡餽餫無由通此言雖太闊且是臣¶
心腸野風結隂兵千里鳴刀槍海月䕶覊魄到暁㸃孤光上不¶
亊天子下不識侯王夜半睡獨覺爽氣盈心堂顔子甚年少孔¶
聖同行藏我年過顔子敢道不自強船人雖奴兵亦有意智長¶
問我何𫠦淂楽邑填清揚我報果有為孔&KR0052;在衣裳¶
　常州孟諌議座上聞韓員外職方貶國子愽士有感五首¶
忽見除書到韓君文學宫死生従有命人亊始知難烈火先燒¶
玉庭蕪不飬蘭山夫與刺史相對両㠝岏¶
干禄無便佞宜知黜此身員&KR0048;猶小小國學大頻頻孤宦心肝¶
直天王苦死嗔朝廷無諫議誰是雪韓人¶
<pb:KR4c0092_SBCK_002-4b>¶
何亊遭朝貶知何被不容不如思𫠦自只欲涕無従爵服何曽¶
好荷衣已慣縫朝官莫相識㱕去老岩松¶
力小垂垂上天髙又不登致身惟一已𫉬罪則顔朋禄位埋坑¶
穽康荘壘劍稜公卿共惜取莫遣玉山崩¶
誰憐野田子海内一韓侯左道官雖楽剛腸淂徤無功名生地¶
獄禮教死天囚莫言耕種好湏避蒺䔧秋¶
　　夏夜聞蚯蚓吟¶
夏夜雨欲作傍砌蚯蚓今念爾無筋&KR0487;也應天地心汝無親朋¶
累汝無名利侵孤韵似有説哀怨何其深汎汎&KR0127;薄子旦夕還¶
謳吟肝膽異汝軰熱血徒相侵¶
　　揚州送伯齡過江¶
伯齡不厭山山不飬伯齡松㒹有樵堕石上無禾生不認六尺¶
<pb:KR4c0092_SBCK_002-5a>¶
軀遂作東南行諸侯盡食&KR0079;壮氣吞八紘不唧溜鈍漢何由通¶
姓名夷齊餓死日武王稱聖明莭義士枉死何異鴻毛&KR0127;努力¶
亊千謁我心終不平¶
　　憶金鵞山沈山人二首¶
君家山頭松𣗳風適来入我竹林裏一片新茶破鼻香請君速¶
来助我喜莫合九轉大還丹莫讀三十六部大洞&KR0052;閑来共我¶
說真意齒下領取真長生不湏服薬求神仙神仙意智㦯偶然¶
自古聖賢放入圡淮南雞犬驅上天白日上昇應不𢙣薬成且¶
啜一凡薬暫時上天少問天虵頭蝎尾誰安著¶
君爱錬薬薬欲成我爱錬骨骨已清試自比校淂仙者也應合¶
淂天上行天門九重髙崔嵬清空鑿出黄金堆夜义守門晝不¶
啟夜半醮𥙊夜半&KR0271;夜义喜&KR0794;動關鎖鎖声㩧地生風雷地上¶
<pb:KR4c0092_SBCK_002-5b>¶
禽獸重血食性命血化飛黄埃太上道君蓮花䑓九門隔闊安¶
在㢤嗚呼沈君大薬成兼湏巧㑹鬼物情無求長生䘮厥生¶
　　&KR0009;蕭二十三慶中¶
蕭乎蕭乎憶蕭者嵩山之盧盧楊州蕭歙州相思過春花鬂毛¶
生麥秋千灾萬&KR0988;天南道猩猩鸚鵡皆人言山魈吹火蟲入椀¶
鴪鳥呪咀鮫&KR0269;延就中南瘴欺北客慿君数磨犀角喫我憶君¶
心千百間千百間君何時還使我夜夜劳魂魄¶
　　贈金鵝山人沈師魯¶
金鵝山中客来到揚州市買薬床頭一破顔撇然便有上天意¶
日月髙挂玄関深金膏切淬肌&KR0487;異人皆食榖與五味獨食太¶
和隂陽氣浩浩流珠赱百関綿綿若存有深致種玉不耕山外¶
非内粹鑿儒関决文泉彰風雅因君不&KR0167;墜光不外照刃不磨¶
<pb:KR4c0092_SBCK_002-6a>¶
廻避人間𢙣富貴三日四日五六日盤礴化元搜萬𩔗晝飲興¶
酣陶天和夜話造㣲　精魅示我挿血不死方賞我風格不肥¶
膩&KR0079;眼不識天上書小儒安敢窺奥秘崑崙路隔西北天三山¶
没浮不著地君到頭上憶我時金簡為吾鐫一字¶
　　歎昨日三首¶
昨日之日不可追今日之日湏&KR0119;期如此如此&KR0167;如此壮心死¶
盡生鬂&KR0093;秋風落葉客腸断不辧斗酒開愁眉賢名聖行甚辛¶
苦周公孔公徒自欺¶
天下薄夫苦耽酒玉川先生也耽酒薄夫有錢恣張楽先生無¶
錢養怙漠有錢無錢俱可憐百年驟過如流川平生心亊消散¶
盡天上白日悠悠懸¶
上帝版版主何物日車刼刼西向沒自古聖賢無奈何道行不¶
<pb:KR4c0092_SBCK_002-6b>¶
淂皆白&KR0487;白骨圡化&KR0017;入泉生人莫負平生年何時出淂禁酒¶
&KR0038;滿甕醸酒曝背眠¶
　　月蝕詩¶
東海出明月清明照毫髪朱絃&KR0004;罷弹玉兎正竒絶三五與二¶
八此時光滿時頗奈蝦䗫児吞我芳桂枝我爱明鏡潔爾乃痕¶
翳之爾且無六翮焉淂升天涯方寸有白刄無由揚清輝如何¶
萬里光遭尔小物欺却&KR0269;天漢中良久素魄㣲日月尚如此人¶
情良可知¶
　　直鈎吟¶
&KR0004;&KR0010;學釣魚自謂魚昜淂三十持釣竿一魚釣不淂人鈎曲我¶
鈎直哀㢤我鈎又無食文王已沒不&KR0167;生直鈎之道何時行¶
　　與馬異結交詩¶
<pb:KR4c0092_SBCK_002-7a>¶
天地日月如等閑盧仝四十無徃還唯有一片心脾&KR0487;巉岩崒¶
硉兀欝律刀劒為峯&KR1292;平地放著髙如崑崙山天不容地不受¶
日月不敢偷照耀神農畫八卦鑿破天心胸女媧夲是伏羲婦¶
&KR0178;天怒擣鍊五色石引日月之針五星之𫃵把天&KR0024;補了三日¶
不肯㱕婿家赱向日中放老鵶月裏栽桂飬蝦䗫天公𤼵怒化¶
龍蛇此龍此蛇淂死病神農合薬救死命天怪神農党龍蛇罰¶
神農為牛頭令載元氣車不知薬中有毒薬薬殺元氣天不&KR0116;¶
爾来天地不神聖日月之光無正定不知元氣元不死忽聞空¶
中喚馬異馬異&KR0002;不是祥瑞空中敢道不容昜昨日仝不同異¶
自異是謂大仝而小異今日仝自同異不異是謂仝不徃&KR0006;異¶
不至直當中&KR0006;動天地白玉璞裏斵出相思心黄金鑛裏鑄出¶
相思淚忽聞空中崩崖倒谷聲絶勝明珠千萬斛買淂西施南¶
<pb:KR4c0092_SBCK_002-7b>¶
威一䨇婢此婢嬌嬈惱殺人凝脂為膚翡翠裙唯&KR0281;𦘕眉朱點¶
唇自従𫉬淂君敲金㧿玉凌浮雲却返頋一雙婢子何&KR0085;云平¶
生結交若少人憶君眼前如見君青雲欲開白日没天眼不見¶
此竒&KR0487;此&KR0487;縦横竒又竒千&KR0010;萬&KR0010;枯松枝半折半殘壓山谷¶
盤根蹙莭成蛟螭忽雷霹&KR0430;卒風暴雨撼不動欲動不動千変¶
萬化縂是鱗皴皮此竒怪物不可欺盧仝見馬異文章酌淂馬¶
異胸中亊風姿骨本恰如此是不是&KR0009;一字¶
　　馬異答盧仝結交詩¶
有鳥南翔口銜一書札逹我山之維開緘金玉煥陸離乃是盧¶
仝結交詩此詩峭絶天邉格力與文星色相射長河㧞作数條¶
&KR0093;太華磨成一拳石莫嗟獨秀無徃還月中芳桂難追攀况值¶
亂邦不平年廻陵倒谷如等閑與君俛首大艱阻喙長三尺不¶
<pb:KR4c0092_SBCK_002-8a>¶
淂語因君今日形章句羡獼猴子著衣裳悲蚯蚓&KR0006;安翅羽上¶
天不識察仰我為遼天失所將吾劍&KR0006;切淤泥使良𩦸&KR0006;捕老¶
䑕昨日脱身卑賤籠茆屋借與老人峰抱鋤&KR1263;地芸芝术&KR0367;盖¶
参天舊有松术與松&KR0006;保身丗卧居居&KR0006;&KR0120;吁吁漱潺潺&KR0006;聆¶
嘒嘒道在其中可終&KR0010;不教辜負尭為帝燒我荷衣摧我身廻¶
㸔天地如砥平鋼刀剉&KR0487;不辭去畢躬君子今明明俛首辭山¶
心惨惻白雲雖好恋不淂㸔雲且擬直湏&KR0119;疾風又&KR0195;西飛翼¶
為報覃懐新結交死生富貴存後凋我心不畏朱公叔君意湏¶
防劉孝標以&KR1119;投&KR0238;苦不早就中相去萬里道河水悠悠山之¶
間無由把&KR0209;攄懐抱憶仝吟文&KR0014;治臭成蘭薫不知何處清風¶
夕擬使張華見陸雲¶
　　感古四首¶
<pb:KR4c0092_SBCK_002-8b>¶
天生聖明君必資忠賢臣舜禹竭股肱共佐尭為君四載成地¶
理七政齊天文階下&KR1396;莢生琴上南風薰輪轉夏殷周時復猶¶
一人秦漢亊讒巧魏晋忘机鈞猜忌相翦滅迩来迷恩親以愚¶
保其身不&KR0116;身沉淪以智理其&KR0038;遂為&KR0038;之賊苟圗容一身萬¶
事良可惻可憐萬乗君聪眀受沉惑忠良伏草莽無因施羽翼¶
日月異又蝕天地晦如墨既亢而&KR0167;求異㢤龍之龍¶
人生何𫠦貴𫠦貴有終始昨日盈尺璧今朝盡瑕棄蒼蝇㸃垂¶
&KR0068;巧舌成錦綺箕子為之奴比干諌而死仲尼魯司冦出赱為¶
羣婢假如屈原醒其奈一國醉一&KR0038;醉號呶一人行清髙便欲¶
激頽波此亊真徒劳上山逄猛虎入海逄巨鼇王者苟不死腰¶
下魚鱗刀東海波連天三度成桑田髙岸髙于屈斯湏変溪谷¶
天地猶尚然人情難久全夜半白刄仇旦来金石堅蕭綬既觧¶
<pb:KR4c0092_SBCK_002-9a>¶
坼陳印亦棄&KR0162;竭莭遇刀割輸忠遭&KR0852;&KR0414;不予衾之眠信予衾¶
之穿鏡明不自照膏&KR0243;徒自煎抱劍長太息堕淚秋風前¶
古来不患寡𫠦患患不均單醪投長河三軍盡沉淪今人異古¶
人結託唯親賔毁坼維鵲巢不行鳲鳩仁鄙恡不識分有心占¶
陽春鸞鶴日已疎燕雀日已親小物無大志安測栖松筠恩眷¶
多棄故物情尚逐新瓦䃯暫拂拭光掩連城珍唇吻恣談鑠黄¶
金同&KR0069;塵蘇秦北逰趙張禄西入秦既変嫂叔莭仍擯華陽君¶
萬丗金石交一餉如浮雲骨&KR0079;且不頋何况長覊貧¶
君莫以富貴&KR0127;忽他年少聴我暫話會稽朱太守正受凍餓時¶
索淂人家貴傲婦讀書書史未&KR0243;身負薪辛苦胝生肘謂言琴¶
與瑟糟糠結長久不分殺人羽翮成&KR0916;&KR0916;冲天婦嫌醜其奈一¶
朝太守振羽儀鄊𨵿晝行衣錦衣哀㢤旧婦何眉目新婿随行¶
<pb:KR4c0092_SBCK_002-9b>¶
向天哭寸心金石徒爾為盃水庭沙空自覆乃知愚婦人妬忌¶
隂毒心惟救眼底亊不思日月深等閑取羞死豈如甘布衾¶
　　雜興¶
意智未成百不觧見人冨貴亦心爱等閑對酒呼三達屠羊殺¶
牛皆自在放心為樂笙&KR0084;攅壮氣&KR0557;作風霜寒厨中玉饌盈金¶
盤方丈厭見嫌不飡飛鷹躍馬實快性唇腐齒爛空㠝岏豈期¶
福極翻成&KR0852;&KR0852;成身誅家亦破昨朝惆悵不如君今日悲君不¶
如我否㤗交加無定主&KR0180;學風雲戢翎羽緑酒清琴好飬生出¶
將入相無心取三五圖書舊揣摩五千道徳新規矩¶
　　酬徐公以新文見招¶
昨夜霜月明果有清音生便欲赱相和愁聞寒玉聲¶
　　招玉川子詠新文¶
<pb:KR4c0092_SBCK_002-10a>¶
清氣宿我心結為清泠音一夜吟不&KR0085;君来相和吟¶
　門箴¶
貪殘奸酗狡佞訐愎身之八殺背惠恃已狎不肖妬賢能命之¶
四孽有是有此予敢辭無是無此予之師一日不見予心思思¶
其人懼其人其交其難敢告于門¶
　　孟夫子生生亭賦¶
玉川子沿寒冬之寒流&KR0006;輟棹上登生生亭夫子何之&KR0006;面遂¶
雲没&KR0006;南行百川注海而心不寫&KR0006;落日千里凝寒精予日衰¶
期人生之丗斯已矣爰為今日猶猶岐路之心生悲夫南&KR0038;風¶
濤魚龍畜伏予小予戅朴必不&KR0014;濟夫子欲嗟自慙承夫子而¶
不失予&KR0006;傳古道甚分明予且廣孤目遐賫于天壌&KR0006;庶淂外¶
盡萬物変化之幽情然後慙愧而来㱕兮太息吾躬于夫子之¶
<pb:KR4c0092_SBCK_002-10b>¶
亭¶
